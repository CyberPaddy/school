### Tehtävä 5 - Haluatko miljonääriksi

<p>Tee PHP-kielellä "Haluatko miljonääriksi kilpailuun -sovellus", joka laskee pistemäärän 3+n kysymyksen monivalintakysymyssarjasta. Tiedon pistemäärästä tarvitsee vain sovelluksen käyttäjä. Tiedot vaihtoehtojen pisteistä pidetään ohjelmakoodissa (hard-coded). Tuloksia ei tarvitse tallentaa palvelimelle. Ohjelmakoodi käyttöliittymineen on tallennettuna samassa tiedostossa.</p>

<p><b>Kysymystyypit käyttöliittymineen ovat seuraavia:</b></p>

<p>Ensimmäisessä kysymystyypissä on kolme vaihtoehtoa, joista vain yksi on oikea. Oikeasta vastauksesta saa pisteen, väärästä vastauksesta ei vähennetä pisteitä. Käyttöliittymän toteutus valintanapeilla (radiobutton). Toteuta ainakin yksi tällainen kysymys:</p>

<ul>
<li>Hauki on kala</li>
<li>Hauki on lintu</li>
<li>Hauki on kissa</li>
</ul>

<p>Toisessa kysymystyypissä (Kuvissa tehtävä 2)on kolme vaihtoehtoa, joista vain yksi on oikea. Oikeasta vastauksesta kaksi pistettä, väärästä vastauksesta vähennetään kaksi pistettä. Käyttöliittymän toteutus yhdistelmäruudulla (Combo Box) siten, että jokin vaihtoehto on valittava. Toteuta ainakin yksi tällainen kysymys:</p>

<p><i>Mitä kirjainlyhenne PHP tarkoittaa puhuttaessa Web-ohjelmoinnista?</i></p>

<ul>
<li>Pappa hankkii poran</li>
<li>PHP: Hypertext preprocessor</li>
<li>Poika hävisi piikalle</li>
</ul>

<p>Kolmannen osion kussakin kysymyksessä on kolme vaihtoehtoa, joista oikeita voi olla 0-3kpl. Oikeasta vastauksesta lisätään 3 pistettä ja väärästä vähennetään 3 pistettä. Mitään vaihtoehtoa ei ole pakko valita, toisaalta voidaan valita kaikki. Käyttöliittymän toteutus valintaruuduilla (checkbox). Toteuta ainakin kaksi tällaista kysymystä.</p>

<ul>
<li>Mega on miljoona</li>
<li>Giga on miljoona</li>
<li>Tera on miljoona</li>
</ul>
